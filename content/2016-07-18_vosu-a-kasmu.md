Title: Vosu a Käsmu
Date: 2016-07-18 22:42:00
Modified: 2016-07-18 22:42:00
Author: Zuzka


Dálkový autobus nás vysypal ve Vosu na návsi asi tak ve dvě ráno, první, co nás zarazilo, byla řádná kosa. Především jsme potřebovali najít místo na stan a jediný značený autokemp byl pár kiláků daleko, navíc cestou po neosvětlené silnici. Takže jsme se rozhodli to vzít na punk a našli si plácek v lesíku kousek od pláže. Byli jsme ale trochu vynervovaní, protože do tmy štěkali psi a v dálce na pláži se pořád pohybovaly nějaké postavy. Dali jsme si panáka na nervy a šli spat.

![image description]({filename}\images\p1240710.jpg)

Ráno kolem našeho stanu chodili lidi na vycházky, tak jsme se pobalili a šli posnídat na pláž. Honza statečně vlezl do nepříliš hlubokého, studeného moře, já jsem to dala jen po kolena. Vyrazili jsme pěšmo do vesničky Käsmu, ale trasa lesem nebyla moc schůdná a tak jsme nakonec skončili na silnici. Ve chvíli, kdy nás začala žrát hovada a ničit vedro, rozhodli jsme se zkusit stopovat a chytli jsme snad hned druhé auto, které nás před hovadama zachránilo!
Käsmu, v historii velmi populární letní letovisko u estonské smetánky, je příjemná vesnička významná i námořnickou minulostí. Nejdříve nás zaujal na pláži obří šutr se žebříkem, později jsme zjistili, že se jedná o poměrně unikátní záležitost – kámen na pláž dopadl po nárazu meteoritu několik kilometrů vzdáleném. 

![image description]({filename}\images\p1240714.jpg)

![image description]({filename}\images\p1240736.jpg)

Taky jsme se náhodou dostali do chajdy, kde je místní námořnické muzeum. Po pláži jsme šli pořád dál a došli až na samotný okraj tohoto kousku země a viděli další sbírku obřích kamenů, lesem jsme se pak vrátili zase do vesnice a naštěstí jsme tu našli i restauraci v provozu, kde jsme dali oběd a pivo. 
Do Vosu jsme se chtěli vrátit autobusem, takže jsme dorazili na zastávku, našli čas odjezdu a čekali. A čekali a čekali a nic stále nejelo. Konečně začali na zastávku chodit lidi, tak to vypadalo nadějně. Jaké bylo naše překvapení, když místo autobusu přijel pojízdný obchod Kauplus!

![image description]({filename}\images\p1240747.jpg)

![image description]({filename}\images\p1240754.jpg)

![image description]({filename}\images\p1240757.jpg)

![image description]({filename}\images\p1240760.jpg)

![image description]({filename}\images\p1240763.jpg)
 
Zpět do Vosu jsme nakonec dorazili opět stopem. Nechtělo se nám už další noc do stanu, takže jsme díky nástěnce na návsi vypátrali hostel s vtipnou paní domácí, která neuměla anglicky. Nakonec jsme absolvovali večerní procházku po Vosu a obdivovali místní dřevěné domky s prosklenými verandami.

![image description]({filename}\images\p1240785.jpg)

![image description]({filename}\images\p1240790.jpg)
