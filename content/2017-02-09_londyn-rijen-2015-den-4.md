Title: Londýn (říjen 2015) - den 4.
Date: 2017-02-09 23:32:00
Modified: 2017-02-09 23:32:00
Author: Zuzka


Na čtvrtý den jsme si naplánovali Camden Town a City, a to jsme taky dodrželi.
Cestou z domu do Camden Town jsme se rozhodli zastavit se na proslulém nástupišti 9 a 3/4 na King´s Cross, kde jsme přestupovali. Jaké bylo naše překvapení, když jsme dorazili na místo, opět fronta turistů! Fór byl v tom, že u kouzelného "vchodu" na nástupiště byla nějaká paní a ta se starala o to, aby každý návštěvník měl správnou fotku se všemi rekvizitami. Kvůli zdlouhavému focení se řada skoro neposouvala a my jsme se jen na to absurdní divadlo chvíli podívali a pak jsme raději šli navštívit sousední nádražní halu [St Pancras](https://en.wikipedia.org/wiki/St_Pancras_railway_station), která byla řádné autentická a zcela bez turistů. A s vtipnými eskalátory. :)

![image description]({filename}/images/2015-10-27_10.55.38.jpg)

![image description]({filename}/images/p1260241.jpg)

![image description]({filename}/images/p1260244.jpg)

Dopoledne jsme se pak procházeli po hlavních ulicích Camden Town, nahlíželi do výloh bizarně zdobených krámků a občas jsme třeba i do nějakého zavítali. Taky jsme si na zdejším marketu přímo u vodního kanálu pochutnali na dobrém jídle.

![image description]({filename}/images/p1260249.jpg)

![image description]({filename}/images/p1260256.jpg)

![image description]({filename}/images/p1260257.jpg)

![image description]({filename}/images/p1260261.jpg)

![image description]({filename}/images/p1260263.jpg)

![image description]({filename}/images/p1260266.jpg)

Následně jsme se přesunuli do byznis části města City a to bylo zase jiné kafe. Prošli jsme se přímo pod nejvyššími mrakodrapy a mezi nimi jsme příložitostně narazili na nějaké skvosty, jako třeba historický kostelík schovaný na dvorku. Hodně nás fascinovala hlavně kombinace staré zástavby a moderních superstaveb, které se prolínaly mezi sebou. Nemohlo nás tedy překvapit, když jsme objevili kus historického opevnění jen tak si ležícího u cesty. Taky se mi líbilo, že tady mezi moderními domy byly tradiční anglické hospůdky/puby, ač se do nich slézali asi hlavně kravaťáci po práci.

![image description]({filename}/images/p1260283.jpg)

![image description]({filename}/images/p1260297.jpg)

![image description]({filename}/images/p1260300.jpg)

![image description]({filename}/images/p1260301.jpg)

![image description]({filename}/images/p1260303.jpg)

![image description]({filename}/images/p1260304.jpg)

![image description]({filename}/images/p1260310.jpg)

![image description]({filename}/images/p1260313.jpg)

![image description]({filename}/images/2015-10-27_16.15.53.jpg)

Dalším bodem na programu dne byla návštěva St. Paul Cathedral. Podle našeho průvodce se dalo dovnitř dostat zdarma v rámci každodenní mše, takže jsme to prubli a mši jsme navštívili. U vstupu jsme dostali text písní a nějaké útržky z toho, co bylo v rámci mše předneseno z Bible. Rozhodně to byl zajímavý kulturní zážitek, nejen způsob sloužení mše ale i duchovní hudba zněla dost jinak než na co jsme zvyklí ve střední Evropě. Celkem mohla mše trvat asi kolem 40 minut a pak jsme měli ještě čas trochu obhlídnout interiér katedrály.

![image description]({filename}/images/p1260314.jpg)

![image description]({filename}/images/p1260315.jpg)

![image description]({filename}/images/p1260320.jpg)

![image description]({filename}/images/p1260339.jpg)

![image description]({filename}/images/p1260340.jpg)

Po duchovním zážitku nám vyhládlo, nacpali jsme se bagetou a už za setmění jsme se vydali na nábřeží, kochat se nočními panoramaty. To byl vynikající nápad, protože tady na večer zavládl klid oproti davům turistů přes den. Skvěle jsme si užili krásně nasvětlený Tower a prošli jsme se přes prázdný Tower Bridge. Co mě fakt nadchlo, byla dobře schovaná zátoka s jachtami v nóbl rezidenci. Jak jsem později zjistila, jednalo se o [St Katherine Docks](https://en.wikipedia.org/wiki/St_Katharine_Docks).

![image description]({filename}/images/p1260347.jpg)

![image description]({filename}/images/p1260351.jpg)

![image description]({filename}/images/2015-10-27_19.52.02.jpg)

![image description]({filename}/images/p1260360.jpg)

![image description]({filename}/images/p1260361.jpg)

![image description]({filename}/images/p1260363.jpg)

![image description]({filename}/images/p1260369.jpg)

![image description]({filename}/images/p1260371.jpg)

![image description]({filename}/images/p1260385.jpg)

![image description]({filename}/images/p1260394.jpg)

![image description]({filename}/images/p1260397.jpg)

Z tohoto večera jsme měli ještě vtipnou historku, protože když jsme tak šli osamoceni nočním Londýnem, najednou proti nám běžel týpek a za ním další a další a v tu chvíli jsme se zarazili, co se tam proboha děje a jestli nejdem špatným směrem. Nakonec kolem nás musel proběhnout dav snad 300 lidí a nám docvaklo, že se jedná o fandy skupinového joggingu. Od Toweru jsme do našeho bytu v Shoreditch nakonec došli pěšky, alespoň jsme si pořádně prohlídli naši čtvrť, která je plná kreativních obchůdků, co se nám zdálo, tak hlavně zaměřených na módu.
