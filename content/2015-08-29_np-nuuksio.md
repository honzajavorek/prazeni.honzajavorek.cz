Title: NP Nuuksio
Date: 2015-08-29 14:24:37
Author: Zuzka


![obrázek]({filename}/images/tumblr_inline_ntucuekiF81t37x0f_540.jpg)

![obrázek]({filename}/images/tumblr_inline_ntud4laITW1t37x0f_540.jpg)

Cesta do [Nuuksia](https://en.wikipedia.org/wiki/Nuuksio_National_Park)
je na delší vyprávění... Po rekordně rychlém sbalení věcí jsme v
Helsinkách vyrazili na autobusovou zastávku Opera, odkud jsme měli s
jedním přestupem dojet k národnímu parku Nuuksio. Při hledání správné
zastávky nastala trochu panika, protože jsme nevěděli, kterým směrem
vlastně jedeme a přímo na zastávkách jsme nenašli žádné užitečné
informace. Po krákém rozhovoru s místňáky jsme nebyli o nic moudřejší,
ale byli jsme svědky toho, jak mávnutním na projíždějící bus signalizují
řidiči, což nás překvapilo, ale vlastně nám to dost pomohlo. Když jsme
totiž v zápětí uviděli blížící se bus s naším číslem, Honza honem mávnul
a bus zastavil. Řidič nám víceméně potvrdil správný směr, nicméně jsme
začínali cestou být trochu nervózní, když se na monitoru stále
neobjevovala naše cílová zastávka. Honza tedy po ověření přes mapu v
tabletu rozhodl, že musíme vystoupit kdesi u pumpy u lesíku, než uplně
ztratíme směr cesty.  

![obrázek]({filename}/images/tumblr_inline_ntud8x3yVd1t37x0f_540.jpg)

![obrázek]({filename}/images/tumblr_inline_ntudb9IhZc1t37x0f_540.jpg)

Bez pořádné mapy a informací jsme se tedy ocitli kdesi v zapadákově, na
pumpě nám nepomohli, takže Honza koupil kafe, dal do kupy info, co měl,
a vyrazili jsme pěšmo po lokální cestě směrem k parku. Po pár
kilometrech pochodu začalo domečků ubývat, až jsme nakonec slavnostně
došli k ceduli označující vstup do chráněného území, naštěstí bez
nějakých bariér, ale taky bez žádného turistického značení. Po pěšinkách
jsme se snažili držet směr k místům, kde podle našich informací mělo být
tábořiště, no a kupodivu jsme po dalších pár hodinách celí šťastní
stanoviště u jezera opravdu našli! Tehdy jsme ocenili, že slunce
zapadalo pozdě a my jsme nemuseli bloudit lesem potmě. I kolem půlnoci
ještě bylo šero.  

![obrázek]({filename}/images/tumblr_inline_ntudc1EKaq1t37x0f_540.jpg)

![obrázek]({filename}/images/tumblr_inline_ntudcvHTer1t37x0f_540.jpg)

Další den jsme měli v plánu strávit v parku a tak se i stalo, to už jsme
chodili po označených trasách a potkávali sem tam místňáky, kteří si
přišli načesat borůvky nebo na ohni upéct klobásky. My jsme bohužel
neměli ani klobásky, ani zápalky, takže jsme jen lovili borůvky. Ale
obdivovali jsme, jak skvělé bylo zázemí v tábořištích - naštípané dřevo,
posezení, kotlík, čisté kompostovací kadibudky... Jo a fakt nikde žádné
odpadky! Jinak pobavili nás místňáci, kteří i v dešti trpělivě dál
opékali klobásky, jako kdyby nic.  

![obrázek]({filename}/images/tumblr_inline_ntuf6sx9M41t37x0f_540.jpg)

![obrázek]({filename}/images/tumblr_inline_ntuf8ey0we1t37x0f_540.jpg)

![obrázek]({filename}/images/tumblr_inline_ntufl6aF791t37x0f_540.jpg)

Po druhé noci v Nuuksiu jsme ještě měli před sebou dlouhou tůru přes
park, abychom došli někam, odkud by zase bus měl jet zpět do
civilizace.  Z parku jsme nakonec vylezli přímo u turistického centra
Haltia, což je nově postavený komplex s muzeem, který ještě nebyl ve
starých mapách. Tady jsme do sebe za odměnu nacpali mega oběd se všemi
chody na krásné terase s vyhlídkou do údolí. Po obědě nás čekala cesta
busem do města Espoo a odtud vlakem do Helsinek. No a během této
zpáteční cesty jsme zjistili, jak to bylo s tou zpackanou dopravou do
parku - jeli jsme správným autobusem správným směrem, ale přestup se
odehrává v rámci dvou zastávek, z nichž každá stojí u jiné cesty a každá
se jinak jmenuje. No a my měli zjištěný ten druhý název. Takže pozor na
přestup na Ikea Espoo!  

![obrázek]({filename}/images/tumblr_inline_ntufmq9A111t37x0f_540.jpg)
