Title: Kochání ve Stockholmu
Date: 2014-10-20 16:56:22
Author: Honza


Poslední den Zuzejkovy návštěvy jsme konečně po cestě "metrem" do města
vystoupili u Globenu, což jsme už nějakou dobu plánovali. Globen je úplně
obyčejná hokejová hala, akorát je trochu kulatá.

![obrázek]({filename}/images/tumblr_inline_ndqzbokQjy1t36z1g.jpg)

Následně jsme vystoupili na jihu jižního ostrova, abychom si jej prošli. Nedbaje
průvodců, našli jsme spoustu hezkých zákoutí a kostelů.

![obrázek]({filename}/images/tumblr_inline_ndqzcauupr1t36z1g.jpg)

Došli jsme až k průlivu (průplavu?), kde se nám otevřely nové výhledy. Vyvenčili
jsme BSE a pak jsme šli k přístavu, kde jsem před lety vystupoval z finského
trajektu po cestě z Erasmu do ČR.

![obrázek]({filename}/images/tumblr_inline_ndqzg7Pxhv1t36z1g.jpg)

![obrázek]({filename}/images/tumblr_inline_ndqzgqmLx61t36z1g.jpg)

Nad přístavem je pěkná vyhlídka, tak jsme na ni vylezli.

![obrázek]({filename}/images/tumblr_inline_ndqzheRSFZ1t36z1g.jpg)

Pak jsme putovali po pobřeží a užívali si výhledy, historické uličky, apod. a
zamilovávali jsme se do Stockholmu víc a víc.

![obrázek]({filename}/images/tumblr_inline_ndqzidBgl41t36z1g.jpg)

![obrázek]({filename}/images/tumblr_inline_ndqzivHhwo1t36z1g.jpg)

![obrázek]({filename}/images/tumblr_inline_ndqzjtjQmP1t36z1g.jpg)

![obrázek]({filename}/images/tumblr_inline_ndqzk9QiMs1t36z1g.jpg)

![obrázek]({filename}/images/tumblr_inline_ndqzku9BKF1t36z1g.jpg)

Naše putování vyvrcholilo návštěvou upovídané a přátelské kavárny, koukáním na
Thorův zadek a zasněním se u vyhlídky na centrum města, kde jsme byli za deště
první den našeho výletu.

Po známých cestách jsme došli k místu, odkud jezdí MHD přívoz na Djurgården a
svezli se při rozsvěcujícím se Stockholmu tam a zpátky. V dobrém rozmaru jsme
pak procházeli nejcentrálnější centrum města plné historických domečků -
tentokrát ale už křížem krážem tak, jak se nám chtělo, ne podle průvodců.
Pospojovali a prošli jsme si všechny uličky, navštívili známá místa a kochali se
tichou večerní atmosférou města, ve kterém takhle v neděli večer nikdo nebyl.

![obrázek]({filename}/images/tumblr_inline_ndqzufKhFw1t36z1g.jpg)

Nakonec jsme se ještě rozhodli dojít na radnici, ale nějak se nám to
prodloužilo, protože jsme se nemohli přestat kochat. Krásně osvětlená Birgit
Nilssons allé (alej) nás zavedla až k hlavnímu náměstí moderního Stockholmu, na
Sergels Torg.

Po nějakém tom kochání se "jídlem" v Burger Kingu jsme konečně vyrazili směr
radnice. I tam jsme našli další nové věci, kterých jsme si předtím nevšimli,
takže jsme se zase kochali a kochali...

Poslední pohledy na noční Stockholm, hledání secesního veřejného záchodku, na
metro a konec. Zuzejk ráno odlítá do Prahy, já zůstávám ještě tři dny na
konferenci.

![obrázek]({filename}/images/tumblr_inline_ndr05neW4F1t36z1g.jpg)
