Title: Zakončení ve Varšavě
Date: 2016-09-18 00:30:00
Modified: 2016-09-18 00:30:00
Author: Zuzka

Nakonec jsme na letišti v Rize po uvážení všech možností včetně stopa zvolili let do Prahy s přestupem a přespáním ve Varšavě. Dramatický byl i nákup letenek, protože nám pani doporučila si je koupit raději přes mobil, protože za nákup na jejich kiosku by byl příplatek. Platba kartou se nám ale stále nedařila a to už bylo hodně nepříjemné, nakonec se nám to naštěstí nějak podařilo koupit. Honza zavelel, že se musíme otřepat ze šoku a blbé nálady a Varšavu si užít dle možností. Narychlo jsme ještě zařídili ubytko před airbnb a pak už jsme se vydali na let směr Polsko.

Po příletu jsme se šli nejdřív ubytovat, což bylo vtipné, protože jsme narazili na airbnb magnáta. Ten pronájímá spoustu pokojů, kde nikdo normálně nebydlí, jsou zařízené čistě na byznys. Nemuseli jsme se s magnátem vůbec setkat, měl to ošéfované přes zámek na kód, který nám po zaplacení poslal přes aplikaci a po našem odjezdu kód zase změnil.

Navečer jsme se vydali do centra, kde to díky teplé noci hodně žilo. Korzovaly tam davy lidí, zahrádky restaurací a barů byly plné, diskotéky se zrovna rozjížděly, na drinky a zmrzliny se stály fronty. Když jsme si chtěli dát mojito, zrovna jim na tom baru došel led. Takže opět fail. Mezitím se na náměstíčku předváděli různí pouliční performeři. Nakonec jsme se vysněného drinku dočkali a zakočnili tím noční prohlídku města. Pak už jsme se jen dopravili zpět na místo noclehu a ráno zase hurá na letiště a konečně do Prahy.

![image description]({filename}/images/p1250104.jpg)

![image description]({filename}/images/p1250105.jpg)

![image description]({filename}/images/p1250106.jpg)

![image description]({filename}/images/p1250107.jpg)

![image description]({filename}/images/p1250115.jpg)

![image description]({filename}/images/p1250116.jpg)

![image description]({filename}/images/p1250119.jpg){:width="350px" :center}



