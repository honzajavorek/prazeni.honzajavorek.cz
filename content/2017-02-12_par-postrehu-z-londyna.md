Title: Pár postřehů z Londýna
Date: 2017-02-12 14:59:00
Modified: 2017-02-12 14:59:00
Author: Zuzka


Použitelná wifi nebyla téměř nikde, když už, tak na omezenou dobu a za registraci nebo přehrání reklamy - asi mají dobré datové tarify. Zajímavostí byly klasické telefonní budky s wifi.

To, co je v centru jen trochu turisticky atraktivní, znamená fakt obří fronty. Na hodně míst se dá koupit vstupenka pohodlně přes net a evidentně se to vyplatí. V noci je např. u Toweru krásný klid. Rozdhodně nechodit do muzeí ve dny volna. 

Všude jsme potkávali nějaké provizorní ploty, ať už ohraničující stavební práce nebo třeba i okraj trávníku v parku. Ploty byly vždycky vtipně zatížené proti větru přehozenýma pytlíkama.

Evidentně se v Londýně snaží zlepšit dopravní situaci a dělají město víc cyklo-friendly, do budoucna to může být super, hlavně ty cyklo highway vypadaly na plánech moc dobře. Zatím jsem ale odvážné cyklisty proplétající se mezi double-deckery upřímně obdivovala.

MHD se dá velmi pohodlně platit kartou bezkontaktním přiložením, ale bohužel se na to s českýma kartama nedá spolehnout. Honzova Fio fungovala spolehlivě, Mílova z jiné banky taky, moje mBank fungovala v některých autobusech, ale v některých jiných zase ne, v metru nefungovala vůbec.
 

