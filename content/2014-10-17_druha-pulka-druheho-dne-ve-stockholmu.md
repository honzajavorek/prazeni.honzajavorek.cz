Title: Druhá půlka druhého dne ve Stockholmu
Date: 2014-10-17 23:35:12
Author: Honza


Zuzejkovi došla spisovatelská slina, tak že prý to mám dorazit já.
Dopoledne jsme tedy prošli historické centrum a přilehlý rytířský
ostrůvek, teď nás čekala radnice. Než se o ní ale rozepíšu, musím vám
vysvětlit následující fotku:

![obrázek]({filename}/images/tumblr_inline_ndlxm44CCp1t36z1g.jpg)

Jsme se totiž rozhodli, že když je mezi páry teď v kurzu vozit s sebou
na cesty nějakého maskota a fotit ho na různých místech, že to zkusíme
taky. Jenže jsme doma našli jenom plyšovou zvětšeninu nemoci šílených
krav, tedy BSE. Protože je BSE asi tak fotogenická jako my dva, a dost
podobně se jí dařilo aranžovat do atraktivních pozic, byla to nakonec
možná dobrá volba. Takže to v tom růzovém vřesu je BSE, ne chlupatý
robertek s očima.

Teď už ale šupem na radnici. Byla naprosto famózní. Ani jsme nedýchali,
jak to tam bylo boží... (Samozřejmě jsme se nadechli, abychom přežili,
ale až po několika
sekundách!)![obrázek]({filename}/images/tumblr_inline_ndlxs16KeJ1t36z1g.jpg)

Abych tady dal i nějakou svoji fotku...

![obrázek]({filename}/images/tumblr_inline_ndlxtlgZhI1t36z1g.jpg)

Radnice byla nádherná, ale její fotky si určitě najdete na Gůglu, takže
vás tady s nima nebudem otravovat. Vyrazili jsme pak do víru velkoměsta
a procházeli Normalm, bijící srdce Stockholmu plné obchodů, kanclů,
sídel, atd., prostě asi takový Manhattan nebo Václavák nebo tak něco.
Našli jsme tam super kavárnu, hezky vyzdobenou, a zdrželi se tam na pár
kafíček a čokoládovou kokosovou kouli.

![obrázek]({filename}/images/tumblr_inline_ndlxxabuHs1t36z1g.jpg)

To už se začalo stmívat. Dva zážitky zde na hlavním náměstí - dva
netradiční hudebníci a spontánně se připojivší milá švédská dívka, která
nás chtěla vyfotit a když jsme jí to rozmlouvali, tak že prý se máme
vyfotit s ní, ať máme památku :-)

![obrázek]({filename}/images/tumblr_inline_ndlxziWxoF1t36z1g.jpg)

Nakonec jsme za tmy prošli ještě pár ostrůvků směrem k jezeru, z nichž
je pěkný výhled na královský palác a staré město.

![obrázek]({filename}/images/tumblr_inline_ndly33WBq81t36z1g.jpg)

![obrázek]({filename}/images/tumblr_inline_ndly3vIRZb1t36z1g.jpg)

Zpátky jsme jeli autobusem a metrem. Metro bylo na T-Centralen skvěle
vyzdobeno. Taková blbost - nahrubo vysekaná skála natřená barvou - a tak
efektní věc. Nu považte sami!

![obrázek]({filename}/images/tumblr_inline_ndly4qzQVC1t36z1g.jpg)

A to je dnes vše. Dem se koukat na nějaký švédský film!

Dneska jsme byli za největší turisty a chodili po největších atrakcích,
fotili se a dělali si srandu z toho, co vidíme. Uvidíme, co vymyslíme na
zítra. Pár postřehů:

-   Švédi jsou družní a vypadají velmi dobrosrdečně.
-   V hradní stráži mají osoby všech postav, pohlaví, barev. Viz fotka v
    minulém díle.
-   Stockholm, to je prostě voda, zeleň a cihličky!
-   Řidiči jsou tu strašně ohleduplní, zato cyklisti jsou trochu piráti.
    Piráti cyklostezek - těch je tady všude nespočet.
-   Všude to voní nějakým sladkým nebo pečivem nebo stromem, já nevím.
    Ale nikde se mi nezdálo, že by něco smrdělo, třeba močí. Ani na
    nějakém hnusném místě.
-   Nikde jsem ještě neviděl terminál na bezkontaktní platební karty.
    Zato ale platba trvá okamžitě. U nás je vždy jakási divná prodleva,
    tady se to prostě sejme v milisekundě. To samý jako kdysi ve Finsku.
-   Přímo uprostřed Stockholmu jsou rybáři (po setmění se jich vyrojilo
    fakt hodně) a loví tam ryby, klidně hned u parlamentu nebo u paláce.
    Jezero ve městě je tak čisté, že tam toho prý docela dost nachytají.
-   Alkohol je tu dost omezovaný, ale sehnali jsme dvě plechovky piva.
    Plechovky jsou mimochodem zálohované. Teď zkusíme vypít nějaké 0.3l
    extra strong, tak pokud zítra nebude zápisek, sejmulo nás to!

Dobrou noc!
